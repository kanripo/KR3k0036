# -*- mode: mandoku-view; -*-
#+TITLE: 雞肋
#+DATE: 2015-08-24 23:31:35.721799
#+PROPERTY: ID KR3k0036
#+PROPERTY: BASEEDITION WYG    
#+PROPERTY: JUAN 提要
<pb:KR3k0036_WYG_000-1a>¶
欽定四庫全書　　　　　子部十一¶
　雞肋　　　　　　　　　類書類¶
　　提要¶
　　　　(臣/)等謹案雞肋一卷宋趙崇絢撰崇絢字元¶
　　　　素據宋史宗室世系表盖簡王元份之八世¶
　　　　孫作諸畨志之趙汝适即其父也書首自稱¶
　　　　汴人不忘本耳其書雜采古事有名同而實¶
　　　　異者如玉環一為唐睿宗琵琶名一為楊貴¶
<pb:KR3k0036_WYG_000-1b>¶
　　　　妃之類有相似而相反者如周亞夫縱理入¶
　　　　口餓死禇蘿縱理入口夀終之類有一事而¶
　　　　數見者如欒巴郭憲佛圖澄皆噀酒救火之¶
　　　　類有事相類者如口喫有韓非等十三人酒¶
　　　　量有于定國等十一人之類有姓名同者如¶
　　　　兩張禹兩李光進之類然如蕭詧惡婦人劉¶
　　　　邕嗜瘡痂之類又各自為條不相比附則未¶
　　　　詳其體例何取也其曰雞肋殆偶然記録成¶
<pb:KR3k0036_WYG_000-2a>¶
　　　　此一册而又未能博採諸書勒成完帙故有¶
　　　　取於食之無味棄之可惜之意歟明陳禹之¶
　　　　駢雅其體例實源於此類事家之有此猶史¶
　　　　家之有紀事本末皆於古式之外别剙一格¶
　　　　而後来竟不能廢者也故録存之著其所自¶
　　　　始焉乾隆四十六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
